# Progetti BacaroTech

Questa repository nasce come punto di raccolta per i diversi progetti che portiamo avanti all'interno della community **BacaroTech**, dove chiunque può partecipare grazie alla natura **opensource** dei progetti.

---

## 🛠 Progetti Interni

### 🔗 Link Tree
Questo progetto è nato dalla nostra esigenza di avere una mini landing page per raccogliere i nostri social, ma volevamo realizzarla internamente. Abbiamo quindi sfruttato l'hosting di GitHub per creare questo link tree "fatto in casa", utilizzando HTTL, CSS, JS e Tailwind. Facci sapere cosa ne pensi!

[Repository: Link Tree](https://github.com/BacaroTech/bacarotech.github.io)

---

### 💰 Valutatore Conti Deposito
Abbiamo creato questo progetto come un SaaS (Software as a Service) in cui un utente può inserire una base di partenza e, ipotizzando un interesse costante, verificare quanto avrebbe reso l'investimento da oggi a X anni. Il progetto include anche calcoli di investimento in linea con la proposta. Realizzato come esperimento nell'uso di Angular per il frontend, si concentra sulla gestione di un progetto esclusivamente frontend. Facci sapere cosa ne pensi!

[Repository: Valutatore Conti Deposito](https://github.com/BacaroTech/Valutatore-conti-deposito)

---

### 📊 Money Dashboard
Questo progetto è nato dalla nostra difficoltà nella gestione delle finanze personali e dalla mancanza di uno strumento trasparente per monitorarle. Abbiamo realizzato una dashboard per rendicontare le spese e comprendere, in base alle entrate, quanto siamo stati bravi (o meno) nella gestione delle finanze durante il mese. Il tutto è stato realizzato con Angular per il frontend e Node per il backend. Facci sapere cosa ne pensi!

[Repository: Money Dashboard](https://github.com/BacaroTech/MoneyDashboard)

---

### 🌊 Progetto Laguna
Questo progetto nasce dalla nostra volontà di restituire un po' di amore alla città più bella del mondo: Venezia. Conosciuta per le sue mareggiate, abbiamo voluto creare una beta di una dashboard che visualizzi in tempo reale i dati provenienti dai sensori sparsi nella laguna, sfruttando le OPEN API offerte dal Comune di Venezia. Al momento il progetto è solo frontend, sviluppato con React, ma in futuro integrerà anche un backend. Facci sapere cosa ne pensi!

[Repository: Progetto Laguna](https://github.com/BacaroTech/ProgettoLaguna)

---

## 🏆 Competizioni

### 🇮🇹 PocketItaly - Hackathon "Made in Italy" by Codemotion
Proteggere l'essenza del Made in Italy è fondamentale per preservare il lavoro dei produttori italiani, l'unicità e la qualità dei nostri prodotti, un patrimonio riconosciuto in tutto il mondo. La sfida di questo hackathon era sviluppare soluzioni creative e tecnologiche per contrastare il fenomeno della contraffazione. PocketItaly è il progetto che abbiamo realizzato per competere, anche se non ci ha visto sul podio. Nella repository troverai il codice del backend, del frontend e il file Figma con quella che sarebbe l'applicazione finale, con le versioni per utente, produttore/venditore e amministrazione dello stato. Facci sapere cosa ne pensi!

- [Link hackathon codemotion](https://events.codemotion.com/hackathons/made-in-italy-innovation-challenge/home)
- [Frontend Repository: PocketItaly FE](https://github.com/BacaroTech/PocketItaly)
- [Backend Repository: PocketItaly BE](https://github.com/BacaroTech/PocketItaly-Server)

---

## 🎓 Workshop

### 🐾 Pokedex Frontend
In questo progetto abbiamo voluto creare la stessa applicazione utilizzando quattro framework frontend diversi: Angular, React, Vue e Svelte. L'obiettivo era confrontare le caratteristiche, le performance e le peculiarità di ciascun framework, per capire quale si adatta meglio a specifiche esigenze di sviluppo. Nella repository troverai il codice di ciascuna versione dell'applicazione, sviluppata con uno dei quattro framework, per esplorare le differenze e le similitudini tra di essi. L'applicazione si basa sulle OPEN API di pokeapi. Facci sapere cosa ne pensi!

[Repository: Pokedex Frontend](https://github.com/BacaroTech/pokedex-frontend)

---

### 🔐 Keycloak Workshop
Questa repository contiene il materiale e gli esempi utilizzati durante il workshop su Keycloak. L'obiettivo è fornire una panoramica completa su come integrare Keycloak per la gestione dell'autenticazione e dell'autorizzazione in applicazioni moderne. Troverai esempi pratici su come configurare e utilizzare Keycloak con diverse tecnologie, come l'integrazione con applicazioni frontend e backend, la gestione di utenti, ruoli e permessi, e l'implementazione di flussi di autenticazione personalizzati. Ogni sezione include il codice di esempio e le istruzioni per la configurazione. Facci sapere cosa ne pensi!

[Repository: Keycloak Workshop](https://github.com/jollymick90/keycloak-workshop)

---

## Social e Contatti

- 🌳 [Link Tree Homemade](https://bacarotech.github.io/)
- 📷 [Instagram](https://www.instagram.com/bacarotechofficial/)
- 🎵 [TikTok](https://www.tiktok.com/@bacarotech)
- 🎥 [YouTube](https://www.youtube.com/@Bacarotech)
- 📫 Email: **bacarotech@gmail.com**
